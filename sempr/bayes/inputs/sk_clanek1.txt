Za normálnych okolností by dnes stavbári pracovali na opravách cesty od Hronského Beňadika smerom na Nitru. Zatiaľ do práce nenastúpili, hoci majú platný kontrakt. Dôvodom sú drahé stavebné materiály. „Nedokážeme predávať za 250 eur niečo, čo nakupujeme za 600 eur,“ vysvetľuje Michal Šimko, konateľ firmy Viakorp. Tá vedie konzorcium, ktoré má v rukách štvorročný kontrakt na opravu rýchlostnej cesty od Nitry prakticky až po Tornaľu. 